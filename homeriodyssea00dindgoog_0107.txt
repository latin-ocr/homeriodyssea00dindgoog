ΟΔΤΣΣΕΙΑΣ V. 79

τὸν δ’ ἀρ’ ἐπ’ ἀκτῆς εὗρε καθήμενον· οὐδέ ποτ’ όσσε
δακρυόφιν τέρσοντο, κατείβετο δὲ γλυκὺς αἰὼν
νόστον ὀδυρομένῳ, ἐπεὶ οὐκέτι ἥνδανε νύμφη.
ἀλλ’ ἡ τοι νύκτας μέν ἰαύεσκεν καὶ ἀνοίγκῃ
έν σπέσσι γλαφυροῖσι παρ’ ούιι έθέλων ἐθελούσῃ· 155
ἤματα δ’ ἀμ πέτρῃσι καὶ ἠιόνεσσι καθίζων
[δάκρυσι καὶ στοναχῇσι καὶ ἄλγεσι θυμὸν έρέχθων,] .
πόντον ἐπ’ ἀτρύγετον δερκέσκετο δάκρυα λείβων. ’
ἀγχοῦ δ’ ἱσταμένη προσεφώνεε δῖα θείων·
,,κάμμορε, μή μοι ἔτ’ ἐνθάδ’ ὀδύρεο, μηδέ τοι αἰὼν 1εο
φθινέτω· ἤδη γάρ σε μάλα πρόφρασσ’ ἀποπέμψω.
ἀλλ’ ἀγε δούρατα μακρά ταμὼν ἁρμόζεο χαλκῷ ’
εὐρεῖαν σχεδίην· ἀτάρ ῖκρια πῆξαι ἐπ’ αὐτῆς
ὑψοῦ, ἀς σε φέρῃσιν ἐπ’ ἠεροειδέα πόντον.
αὐτὰρ ἐγὼ σῖτον καὶ ὕδωρ καὶ οἶνον ἐρυθρὸν 165
ένθήσω μενοεικέ’, ἀ κέν τοι λιμὸν ἐρύκοι,
εἳματά τ’ ἀμφιέσω· πέμψω δέ τοι οὖρον ὄπισθεν,
ὥς κε μόλ’ ἀσκηθὴς σὴν πατρίδα γαῖαν ἵκηαι,
αλ κε θεοί γ’ ἐθέλωσι, τοὶ οὐρανὸν εὐρὺν ἔχουσιν,
οί μεν φέρτεροί εἰσι νοῆσαί τε κρῆναί τε.“ 110
ὥς φοίτο, ῥίγησεν δέ πολύτλας δῖος Ὀδυσσεύς,
καί μιν φωνήσας ἔπεα πτερόεντα προσηύδα·
,ἀλλο τι δὴ σύ, θεά, τόδε μήδεαι, οὐδέ τι πομπήν,
ἥ με κέλεαι σχεδίῃ περαίαν μέγα λαῖτμα θαλοίσσης,
δεινόν τ’ ἀργαλέον τε· τὸ δ’ οόδ’ έπὶ νῆες έῖσαι 175
ὠκύποροι περόωσιν, ἀγαλλόμεναι Διὸς ούρφ.
οὐδ’ ἀν ἐγὼν ἀέκητι σέθεν σχεδίης ἐπιβαίην,
εί μή μοι τλαίης γε, θεά, μέγαν όρκον ὀμόσσαι
μή τί μοι αὐτῷ πῆμα κακόν βουλευσέμεν ἀλλο.“
ὧς φάτο, μείδησεν δὲ Καλυψὼ δῖα θεάων, 180
χειρί τέ μιν κατέρεξεν έπος τ’ ἔφατ’ ἔκ τ’ ὀνόμαζεν·

 

