ΟΔΤΣΣΕΙΑΣ XII. 197

νῦν δ’ ἄγεθ’, ὑς άν ἐγὼ ελπω, πειθώμεθα πάντες.
ὑμεῖς μὲν κώπησιν ἁλὸς βηγμίνα βαθεῖαν
τύπτετε κληίδεσσιν ἐφήμενοι, αί κέ ποθι Ζεὺς κιο
δύη τόνδε γ’ όλεθρον ὑπεκφυγέειν καὶ ἀλύξαι·
σολ δέ, κυβερνῆθ’, ὧδ’ ἐπιτέλλομαι· ἀλλ’ ἐνὶ θυμῷ
βάλλευ, ἐπεὶ νηὸς γλαφυρῆς οἰήια νωμᾷς.
τούτου μὲν καπνοῦ καὶ κύματος ἐκτὸς ἔεργε
νῆα, σὺ δὲ σκοπέλου ἐπιμαίεο, μή σε λάθησιν 220
κείσ’ ἐξορμήσασα καὶ ἐς κακὸν άμμε βάλησθαέ

ὥς ἐφάμην, οί δ’ ὦκα ἐμοῖς ἐπέεσσι πίθοντο.
Σκύλλην δ’ οὐκέτ’ ἐμυθεόμην, ἄπρηκτον ἀνίην,

1 μή πώς μοι δείσαντες ἀπολλήξειαν ἑταῖροι

εἰρεσίης, ἐντὸς δέ πυκάζοιεν σφέας αύτούς. 225

· καὶ τότε δή Κίρκης μὲν ἐφημοσύνης ἀλεγεινῆς

λανθανόμην, ἐπεὶ ού τί μ’ ἀνώγει θωρήσσεσθαι·

αὐτάρ ἐγὼ καταδὺς κλυτά τεύχεα καὶ δύο δοῦρε
’ μάκρ’ ἐν χερσίν ἑλὼν εἰς ίκρια νηὸς ἔβαινον

πρύρης· ἐνθεν γάρ μιν ἐδέγμην πρῶτα φανεῖσθαι 230
Σκύλλην πετραίην, ῆ μοι φέρε πῆμ’ ἑτάροισιν.
οὐδέ πη ἀθρῆσαι δυνάμην, ἔκαμον δέ μοι όσσε
πάντη παπταίνοντι πρὸς ήεροειδέα πέτρην.

ἡμεῖς μὲν στεινωπὸν ἀνεπλέομεν γοόωντες·
ἔνθεν μὲν Σκύλλη, ἑτέρωθι δέ δία Χάρυβδις 235
δεινὸν ἀνερροίβδησε θαλάσσης ἁλμυρὸν ὑδωρ.
ή τοι ὅτ’ ἐξεμέσειε, λέβης ὣς ἐν πυρί πολλῷ
πᾶσ’ ἀναμορμύρεσκε κυκωμένη, ὑψόσε δ’ άχνη
άκροισι σκοπέλοισιν ἐπ’ ἀμφοτέροισιν ἔπιπτεν·
ἀλλ’ ὅτ’ ἀναβρόξειε θαλάσσης ἁλμυρὸν ὑδωρ, 240
πᾶσ’ ἔντοσθε φάνεσκε κυκωμένη, ἀμφὶ δέ πέτρη
δεινὸν ἐβεβρύχειν, ὑπένερθε δέ γαῖα φάνεσκεν
, ψάμμῳ κυανέη· τοὺς δέ χλωρὸν δέος ῆρειν.

 

