96 omnam: z.

άστυ δέ μοι δεῖξον, δός δέ δάκος ἀμφιβαλέσθαι,

εί τί που είλυμα σπείρων ἐχες ἐνθάδ’ ἐοῦσα

σοὶ δέ θεολ τόσα δοῖεν, ὅσα φρεσὶ σησι μενοινᾷς, 180
ἀνδρα τε καλ οἱκον, καὶ ὁμοφροσύνην ὀπάσειαν
ἐσθλήν· ού μὲνγὰρ τοῦ γε κρεῖσσον καλ ἄρειον,

ή ὅθ’ ὁμοφρονέοντε νοήμασιν οἱκον ἔχητον

ἀνήρ ήδέ γυνή· πόλλ’ άλγεα δυσμενέεσσιν,

χάρματα δ’ εὐμενέτῃσι, μάλιστα δέ τ’ ἐκλυον αύτοί.“ ιεε -

τὸν δ’ αὖ Ναυσικάα λευκώλενος ἀντίον ηὔδα·
,,ξεῑν’, ἐπεὶ ούτε κακῷ οὔτ’ ἀφρονι φωτὶ ἔοικας·
Ζεὺς δ’ αὐτὸς νέμει ὄλβον Ὀλύμπιος ἀνθρώποισιν,
ἐσθλοῖς ήδὲ κακοῖσιν, ὅπως ἐθέλησιν, ἑκάστφ·
καί που σοὶ τάδ’ ἐδωκε, σὲ δὲ χρή τετλάμεν ἔμπης· 190
νῦν δ’, ἐπεὶ ἡμετέρην τε πόλιν καὶ γαῖαν ἱκάνεις,
οὔτ’ οὖν ἐσθῆτος δευήσεαι οὔτε τευ ἀλλον,
ὧν ἐπέοιχ’ ἱκέτην ταλαπείριον ἀντιάσαντα.
άστυ δέ τοι δείξω, ἐρέω δέ τοι οὕνομα λαῶν.
Φαίηκες μέν τήνδε πόλιν καὶ γαῖαν ἔχουσιν, 195
εἱμλ δ’ ἐγὼ θυγάτηρ μεγαλήτορος Ἀλκινόοιο,
τοῦ δ’ ἐκ Φαιήκων ἔχεται κάρτος τε βίη τε.“

ή όα καλ ἀμφιπόλοισιν ἐυπλοκάμοισι κέλευσεν·
,στῆτέ μοι, ἀμφίπολοι· πόσε φεύγετε φῶτα ἱδοῦσαι;
ή μή πού τινα δυσμενέων φάσθ’ ἔμμεναι ἀνδρῶν; 200
οὐκ ἐσθ’ οὗτος ἀνὴρ διερὸς βροτός, ούδδ γένηται,
ὅς κεν Φαιήκων ἀνδρῶν ἐς γαῖαν ἵκηται
δηιοτῆτα φέρων· μάλα γάρ φίλοι ἀθανάτοισιν.
οἰκέομεν δ’ ἀπάνευθε πολυκλύστφ ἐνὶ πόντφ,
ἔσχατοι, οὐδέ τις άμμι βροτῶν ἐπιμίσγεται ἀλλος. νου
ἀλλ’ ὅδε τις δύστηνος ἀλώμενος ἐνθάδ’ ἱκάνει,
τὸν νῦν χρή κομέειν· πρὸς γάρ Διός είσιν ἀπαντες
ξεῖνοί τε πτωχοί τε, δόσις δ’ ὀλίγη τε φίλη τε.

 

