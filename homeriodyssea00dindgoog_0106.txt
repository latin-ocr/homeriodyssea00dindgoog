78 ΟΔΤΣΣΕΙΑΣ Ε.

ἀμφαδίην, ῆν τίς τε φίλον ποιήσετ’ ἀκοίτην. 1ιο
ὧς μέν ὅτ’ Ὠρίων’ ἕλετο ῥοδοδάκτυλος Ἠώς,

τόφρα οί ἠγάασθε θεοὶ ῥεῖα ζώοντες,

ἕως μιν ἐν Ὀρτυγίη χρυσόθρονος ’Ἀρτεμις ἁγνή

οἷς ἀγανοῖς βελέεσσιν ἐποιχομένη κατέπεφνεν.

ὧς δ’ ὁπότ’ Ἰασίωνι ἐυπλόκαμος Δημήτηρ 125
ῷ θυμῷ εἴξασα μίγη φιλότητι καὶ εύνῆ

νειῷ ἐνι τριπόλῳ· οὐδὲ δήν ήεν ἄπυστος

Ζεύς, ὅς μιν κατέπεφνε βαλὼν ἀργῆτι κεραυνῷ.

ὧς δ’ αὖ νῦν μοι ἀγάσθε, θεοί, βροτὸν ἄνδρα παρεῖναι.
. τὸν μὲν ἐγὼν ἐσάωσα περὶ τρόπιος βεβαῶτα 130
οἷον, ἐπεί oc νῆα θοήν ἀργῆτι κεραυνῷ

Ζεὺς έλσας ἐκέασσε μέσῷ ἐνὶ οἴνοπι πόντῷ.

[ἐνθ’ άλλοι μέν πάντες ἀπέφθιθεν ἐσθλοὶ ἑταῖροι,
τὸν δ’ ἀρα δεῦρ’ ἀνεμός τε φέρων καὶ κῦμα πέλασσεν]
τὸν μέν ἐγὼ φίλεόν τε καὶ ἔτρεφον, ήδὲ ἔφασκον 135
θήσειν ἀθάνατον καὶ ἀγήραον ῆματα πάντα.

ἀλλ’ ἐπεὶ οὔπως ἐστι Διὸς νόον αίγιόχοιο

οὔτε παρεξελθεῖν ἀλλον θεὸν οὔθ’ ἁλιῶσαι,

ἐρρέτω, εί μιν κεῖνος ἐποτρύνει καὶ ἀνώγει,

πόντον ἐπ’ ἀτρύγετον· πέμψω δέ μιν οὔ πη ἐγώ γε· 140
ού γάρ μοι πάρα νῆες ἐπήρετμοι καὶ ἑταῖροι,

οἵ κέν μιν πέμποιεν ἐπ’ εὐρέα νῶτα θαλάσσης.

αὐτάρ οί πρόφρων ὑποθήσομαι, οὐδ’ ἐπικεύσω,

ὥς κε μάλ’ ἀσκηθής ῆν πατρίδα γαῖαν ίκηται.“

τήν δ’ αὖτε προσέειπε διάκτορος ἀργεϊφόντης· 145
,οὕτω νῦν ἀπόπεμπε, Διὸς δ’ ἐποπίζεο μῆνιν,
μή πύς τοι μετόπισθε κοτεσσάμενος χαλεπήυη.“
ὥς ἀρα φωνήσας ἀπέβη κρατὺς ἀργειφόντης·
ή δ’ ἐπ’ Ὀδυσσῆα μεγαλήτορα πότνια νύμφη
ῆί, ἐπεὶ δή Ζηνὸς ἐπέκλυεν ἀγγελιάων. 150

 

