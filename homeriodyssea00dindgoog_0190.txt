162 οΔυΣΣιιιεΣ ιτ

θυμῆρες κεράσασα, κατὰ κρατός τε καὶ ὤμων,
ὄφρα μοι ἐκ κάματον θυμοφθόρον είλετο γυίων.
αὐτὰρ ἐπεὶ λοῦσέν τε καί ἔχρισεν λίπ’ ἐλαίῳ,
ἀμφὶ δέ με χλαῖναν καλὴν βάλεν ἠδέ χιτῶνα, εοσ
εἷσε δέ μ’ εἰσαγαγοῦσα ἐπὶ θρόνου ἀργυροήλου
καλοῦ δαιδαλέου, ὑπὸ δέ θρῆνυς ποσὶν ἦεν.
[χέρνιβα δ’ ἀμφίπολος προχόῳ ἐπέχευε φέρουσα
καλῇ χρυσείη ὑπὲρ ἀργυρέοιο λέβητος,
νίψασθαι· παρὰ δέ ξεστὴν ἐτάνυσσε τράπεζαν. 3⁷0
σίτου δ’ αίδοίη ταμίη παρέθηκε φέρουσα,
εῖδατα πόλλ’ ἐπιθεῖσα χαριζομένη παρεόντων]
ἐσθέμεναι δ’ ἐκέλευεν· ἐμῷ δ’ ούχ ἥνδανε θυμῷ,
ἀλλ’ ἤμην ἀλλοφρονέων, κακὰ δ’ ὄσσετο θυμός.
Κίρκη δ’ ὡς ἐνόησεν ἔμ’ ἥμενον οὐδ’ ἐπὶ σίτῳ 375
χεῖρας ίάλλοντα, κρατερὸν δέ με πένθος ἔχοντα,
ἀγχι παρισταμένη ἔπεα πτερόεντα προσηύδα·
,τίφθ’ οὕτως, Ὀδυσεῦ, κατ’ ἄρ’ ἕζεαι ἶσος ἀναύδῳ,
θυμὸν ἔδων, βρώμης δ’ ούχ ἅπτεαι οὐδὲ ποτητος;
ἦ τινά που δόλον ἀλλον ὀίεαι· οὐδέ τί σε χρὴ 380
δειδίμεν· ἤδη γάρ τοι ἀπώμοσα καρτερὸν όρκονέ
ώς ἔφατ’, αὐτὰρ ἐγώ μιν ἀμειβόμενος προσέειπον·
,ὦ Κίρκη, τίς γάρ κεν ἀνήρ, δς ἐναίσιμος εῖη,
πρὶν τλαίη πάσσασθαι ἐδητύος ἠδέ ποτῆτος,
πρὶν λύσασθ’ ἑτάρους καὶ έν ὀφθαλμοῖσιν ίδέσθαι; 386

ἀλλ’ εί δὴ πρόφρασσα πιεῖν φαγέμεν τε κελεύεις, · ·

λῦσον, ἵν’ ὀφθαλμοῖσιν ῖδώ ἐρίηρας ἑταίρους.ί

ώς ἐφάμην, Κίρκη δέ διὲκ μεγάροιο βεβηκειν
ῥάβδον έχουσ’ ἐν χειρί, θύρας δ’ ἀνέῳξε συφειοῦ,
ἐκ δ’ ἐλασεν σιάλοισιν ἐοικότας ἐννεώροισιν. 390

οί μὲν ἔπειτ’ ἔστησαν ἐναντίοι, ἡ δέ δι’ αὐτῶν
ἐρχομένη προσάλυφεν ἑκάστῳ φάρμακον ἀλλο·

 

