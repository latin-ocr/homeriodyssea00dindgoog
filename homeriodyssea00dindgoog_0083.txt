ΟΔΤΣΣΕΙΑΣ IV. 55

τήν δ’ ἀπαμειβόμενος προσέφη ξανθὸς Μενέλαος· 265
„val δή ταῦτά γε πάντα, γύναι, κατὰ μοῖραν ἔειπες.
ήδη μὲν πολέων έδάην βουλήν τε νόον τε
ἀνδρῶν ήρώων, πολλήν δ’ ἐπελήλυθα γαῖαν·
ἀλλ’ οό πω τοιοῦτον έγών ίδον ὀφθαλμοῖσιν,
οἷον Ὀδυσσῆος ταλασίφρονος ἔσκε φίλον κηρ. 2⁷0
οἷον καὶ τόδ’ ἔρεξε καὶ ἔτλη καρτερὸς ἀνήρ
ἵππῳ ένι ξεστῷ, ἵν’ ἐνήμεθα πάντες ἄριστοι
Ἀργείων Τρώεσσι φόνον καὶ κῆρα φέροντες.
ήλθες ἔπειτα σὺ κεῖσε· κελευσέμεναι δέ σ’ ἔμελλεν
δαίμων, δς Τρώεσσιν ἐβούλετο κῦδος ὀρέξαι· 2⁷5
καί τοι Δηίφοβος θεοείκελος ἕσπετ’ ίοόση.
τρὶς δὲ περίστειξας κοῖλον λόχον ἀμφαφόωσα,
ἐκ δ’ ὀνομακλήδην Δαναῶν ὀνόμαζες ἀρίστους,
πάντων Ἀργείων φωνήν ίσκονσ’ ἀλόχοισιν.
αὐτὰρ ἐγὼ καὶ Τυδεΐδης καὶ δῖος Ὀδυσσεὺς 280
ήμενοι έν μέσσοισιν ἀκούσαμεν, ὡς ἐβόησας.
νῶι μὲν ἀμφοτέρω μενεήναμεν ὁρμηθέντες
ἢ ἐξελθέμεναι ή ἔνδοθεν αἶψ’ ὑπακοῦσαι·
ἀλλ’ Ὀδυσεὺς κατέρυκε καλ ἔσχεθεν ίεμένω περ.
[ἕνθ’ ἀλλοι μὲν πάντες ἀκήν ἔσαν υἷες Ἀχαιῶν, 285
’Ἀντικλος δέ σέ γ’ οίος ἀμείψασθαι ἐπέεσσιν
ἤθελεν. ἀλλ’ Ὀδυσεὺς ἐπὶ μάστακα χερσὶ πίεζεν
νωλεμέως κρατερῇσι, σάωσε δέ πάντας Ἀχαιούς·
τόφρα δ’ ἔχ’, ὀφρα σε νόσφιν ἀπήγαγε Παλλὰς Ἀθήνη.]“

τὸν δ’ αὖ Τηλέμαχος πεπνυμένος ἀντίον ηὔδα· 290
,Ἀτρεΐδη Μενέλαε διοτρεφές, ὀρχαμε λαῶν,
ἄλγιον· οὐ γάρ οἵ τι τά γ’ ήρκεσε λυγρὸν ὀλεθρον,
οὐδ’ εί οί κραδίη γε σιδηρέη ἔνδοθεν ήεν.
ἀλλ’ ἄγετ’ είς εὐνήν τράπεθ’ ήμέας, ὄφρα καὶ ήδη
ὕπνῳ ὕπο γλυκερῷ ταρπώμεθα κοιμηθέντες.“ 295

 

