168 ΟΔΥΣΣΕΙΑΣ K.

,μηκέτι νῦν εὕδοντες ἀωτεῖτε γλυκὺν ὕπνον,
ἀλλ’ ίομεν· δή γάρ μοι ἐπέφραδε πότνια Κίρκη(
ὧς ἐφάμην, τοῖσιν δ’ ἐπεπείθετο θυμὸς ἀγήνωρ. 550
οὐδὲ μὲν οὐδ’ ἐνθεν περ ἀπήμονας ήγον ἑταίρους.
Ἐλπήνωρ δέ τις ἐσκε νεώτατος, οὔτε τι λίην
άλκιμος ἐν πολέμςο οὔτε φρεσὶν ᾗσιν ἀρηρώς·
ὅς μοι ἄνευθ’ ἑτάρων ίεροίς ἐν δώμασι Κίρκης,
ψύχεος ἱμείρων, κατελέξατο οίνοβαρείων. 555
κινυμένων δ’ ἑτάρων ὅμαδον καὶ δοῦπον ἀκούσας
ἐξαπίνης ἀνόρουσε καὶ ἐκλάθετο φρεσὶν ᾖσιν
ἄψορρον καταβῆναι ίὼν ές κλίμακα μακρήν,
ἀλλὰ καταντικρὺ τέγεος πέσεν· ἐκ δέ οί αὐχήν
ἀστραγάλων ἐάγη , ψυχή δ’ Ἀιδόσδε κατῆλθεν. 560
ἐρχομένοισι δέ τοῖσιν ἐγὼ μετὰ μῦθον ἔειπον·
,φάσθε νό που οίκόνδε φίλην ἐς πατρίδα γαῖαν
ἔρχεσθ’· ἀλλην δ’ ήμιν όδὸν τεκμήρατο Κίρκη,
είς Ἀίδαο δόμους καὶ ἐπαινῆς Περσεφονείης,
ψυχή χρησομένους Θηβαίου Τειρεσίαο( 565
ὧς ἐφάμην, τοῖσιν δὲ κατεκλάσθη φίλον ἦτορ·
ἑζόμενοι δὲ κατ’ αὖθι γόων τίλλοντό τε χαίτας·
ἀλλ’ οὐ γάρ τις πρῆξις ἐγίγνετο μυρομένοισιν.
ἀλλ’ ὅτε δή ῥ’ ἐπὶ νῆα θοήν καὶ θῖνα θαλάσσης
ᾔομεν ἀχνύμενοι θαλερὸν κατὰ δάκρυ χέοντες, 570
τόφρα δ’ ἀρ’ οίχομένη Κίρκη παρά νηὶ μελαίνῃ
ἀρνειὸν κατέδησεν όιν θήλόν τε μέλαιναν,
ῥεῖα παρεξελθοῦσα· τίς ἀν θεὸν οὐκ ἐθέλοντα
ὀφθαλμοῖσιν ίδοιτ’ ή ἐνθ’ ή ἔνθα κιόντας

-2—--

 

